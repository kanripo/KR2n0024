# -*- mode: mandoku-view; -*-
#+TITLE: 寶刻叢編
#+DATE: 2015-08-24 22:54:38.661470
#+PROPERTY: ID KR2n0024
#+PROPERTY: BASEEDITION WYG    
#+PROPERTY: JUAN 卷十八
<pb:KR2n0024_WYG_018-1a>¶
欽定四庫全書¶
　寳刻叢編卷十八¶
　　　　　　　　　　　　　　宋　陳思　撰¶
　　梓州路¶
　　　渠州¶
　　　　(春秋戰國為巴地奈二漢屬巴郡晉初屬巴/郡惠帝分置宕渠郡宋齊屬宕渠郡梁立渠)¶
　　　　(州西魏立流江郡後周因之隋開皇初郡廢/大業初州廢為宕渠郡唐武德元年曰渠州)¶
　　　　(天寳元年曰流江郡皇朝因之/今縣三  流江  隣水  隣山)¶
<pb:KR2n0024_WYG_018-1b>¶
漢賜豫州刺史馮煥詔¶
　漢賜豫州刺史馮煥詔安帝元初六年也首云告豫¶
　州刺史馮煥者漢詔之式如此按馮君車騎將軍緄之父¶
　緄傳云煥為幽州刺史又有墓闕題云豫州幽州刺¶
　史馮使君神道　季年豫州境内無盜賊事上谷代¶
　郡皆幽州部詔有北顧心灰頃屬樂浪之文亦幽州¶
　也詔中諭其竭心盡慮而使之便宜數上必自豫徙¶
　幽而賜此詔其石下斷惟存上八字意不能詳考煥¶
<pb:KR2n0024_WYG_018-2a>¶
　猶在豫故其前尚稱故官也¶
漢幽州刺史馮煥神道¶
　銘云故尚書侍郎河南京令豫州刺史馮使君神道¶
　按後漢書馮緄傳緄父焕安帝時為幽州刺史而緄¶
　碑亦云幽州君之元子此字在宕渠緄墓前雙石闕¶
　上知其為煥闕也(金石/録)¶
　漢幽州刺史馮煥神道今在渠州馮緄傳云父煥安¶
　帝時為幽州刺史建光元年卒𨽻釋有元初六年賜¶
<pb:KR2n0024_WYG_018-2b>¶
　豫州刺史馮煥詔煥之殘碑有郎中尚書侍五字可¶
　辨今無所見也(𨽻/釋)¶
漢馮煥殘碑¶
　漢馮煥殘碑二十九字其云此鮮卑叛逆則元初六¶
　年詔除幽州時事也其云䇿書嘉歎賜錢者馮緄傳¶
　載煥死于獄中帝愍之賜錢十萬當是此事也末有¶
　永寧二年四字蓋其卒之年月也帝紀書建光元年¶
　正月幽州刺史馮煥卒　二郡太守討髙句驪穢貊¶
<pb:KR2n0024_WYG_018-3a>¶
　不克四月遼東都龎奮承偽璽書殺元蒐太守姚光¶
　緄傳云焕幽州刺史疾忌奸惡元蒐太守姚光亦失¶
　人建光元年怨者詐作璽書賜焕光以歐刀下東龎¶
　奮行刑奮即斬光收煥煥疑詔有異上自頌病死獄¶
　中建光之元即永寧二年是歲二月改元煥以四月¶
　終故碑尚用舊年也碑字雖無㡬而皆與史合(𨽻/釋)¶
漢馮煥殘碑隂¶
　漢馮煥殘碑隂諸曹吏及帳下司馬武剛司馬十餘¶
<pb:KR2n0024_WYG_018-3b>¶
　人其間有貫潁川汝南陳國者皆豫州舊部也(𨽻/釋)¶
漢車騎將軍馮緄碑¶
　漢故車騎將軍馮公之碑篆額馮公名緄巴郡宕渠¶
　人碑云字皇卿而本傳作鴻卿碑云一要金紫十二¶
　銀艾緄終于廷尉而以將軍題碑首者以金紫之貴¶
　也緄以永康元年十二月卒(𨽻/釋)¶
漢馮緄墓六玉碑¶
　其上有烏三足狐九尾其下則二驢有一人跨其右¶
<pb:KR2n0024_WYG_018-4a>¶
　者最下一牛首蜀人謂之雙排六玉碑¶
　又一碑與六玉碑同一石在馮緄墓道中蜀人謂之¶
　六物碑其上朱雀而下𤣥武其中没字漫滅也(並𨽻/釋)¶
漢馮緄墓單排六玉碑¶
　上有朱雀𤣥武蜀人既以前碑謂雙排而謂此單排¶
　恐亦是馮緄墓道中¶
漢是邦雄傑碑¶
　無名碑以天禄為額其下刻一牛首又有碑上朱雀¶
<pb:KR2n0024_WYG_018-4b>¶
　而下𤣥武其中則没字碑也此碑之云是邦峻生雄¶
　傑峻之上下各闕一字蓋言其山川孕秀也其間有¶
　晉陽侯苗由彼適梁犍為武陽之句疑其姓楊而家¶
　犍為也其初云畔羌動干戈州郡無賦發君設貲寳¶
　當是出家財以禦宼也其中又有君將出征及賔布¶
　子亦是破賊之事碑今在西州字畫頗類李翊碑(𨽻/續)¶
漢是邦碑隂没字碑¶
　没字碑是邦雄傑之隂也與馮緄墓道一碑相類非¶
<pb:KR2n0024_WYG_018-5a>¶
　磨滅者朱雀在其上龜蛇在其下(𨽻/續)¶
漢益州太守城埧碑¶
　無名碑蜀人謂之城埧碑末有方三百里圍二尺字¶
　及用人用日數似是記板築事首云肇自軒轅以臻¶
　于君則紀其族系也游學魯衛師孔氏門鈎深河雒¶
　綜覽典墳明美其學問也自此厯官皆利缺多敘討¶
　撃宼攘鳩集散流之事有先零氏羌攻犯及四方㑹¶
　聚萬有餘人之語司集議以其有謀詔拜益州太守¶
<pb:KR2n0024_WYG_018-5b>¶
　餘或句有讀而上下文不相屬矣(𨽻/釋)¶
漢廣漢屬國侯李翊碑¶
　碑無額碑云君諱翊字國輔厯五官功曹守察孝為¶
　郎拜廣漢屬國侯熹平二年卒銘文屬國李侯之語¶
　知其姓李(復齋/碑録)¶
漢廣漢屬國侯李翊夫人碑¶
　廣漢屬國侯夫人碑李翊之配也兩碑今在渠州歐¶
　趙時皆未出其文云於戲夫人臧侯苗焉蓋夫人之¶
<pb:KR2n0024_WYG_018-6a>¶
　姓臧也其後歎辭(缺/)　　　　　　未易曉中有重¶
　文數句惟其(缺/)　　　　　　再出漢婦人墓銘見¶
　于文士(缺/)　　　　　刻存于今者獨此一碑爾¶
唐立魏太尉鄧公神廟碑¶
　唐邢冊撰正書無名氏長慶四年三月五日立(復齋/碑録)¶
唐創起歇馬五亭記¶
　唐南車撰王朏正書并題額開成元年五月二十二¶
　日(復齋/碑録)¶
<pb:KR2n0024_WYG_018-6b>¶
唐隂平縣記¶
　唐鄭絪撰無書人名氏篆額大中六年五月十八日¶
　記(復齋/碑録)¶
唐重陽亭銘¶
　唐李商隱撰正書無名氏大中八年九月(金石/録)¶
唐百神堂記¶
　唐節度吳行魯記正書大字無姓名乾符三年歲寄¶
　丙申四月二十日記(復齋/碑録)¶
<pb:KR2n0024_WYG_018-7a>¶
唐冊贈張丞相順濟王并祭文¶
　正書無姓名廣明二年歲次辛丑正月庚戌朔十七¶
　日丙寅立(復齋/碑録)¶
唐新修順濟王廟記¶
　正書書撰人姓名缺中和元年十二月記(復齋/碑録)¶
唐冊贈鄧文衛聖侯勅碑¶
　唐劍州刺史姚卓狀鄧乾裕書并篆額中和五年八¶
　月十日立(復齋/碑録)¶
<pb:KR2n0024_WYG_018-7b>¶
唐東溪亭詩¶
　唐劍州節度行軍司馬任侗撰序并詩監軍使¶
　程山望等和者九人無書人名氏及刻石年月(集/古)¶
　(錄/目)¶
梓潼五婦山神廟碑¶
　在梓潼北四十里(寰宇/記)¶
九龍堂記¶
　(諸道石/刻録)¶
<pb:KR2n0024_WYG_018-8a>¶
　　利州路¶
　　　巴州¶
　　　　(春秋戰國為巴郡秦二漢屬巴郡蜀劉氏分/屬巴西郡晉因之晉宋之間為夷獠所據宋)¶
　　　　(末始于嶺南立歸化郡齊因之梁又立木門/郡元魏得其地立巴州及太谷郡後復入梁)¶
　　　　(而太谷廢西魏後周皆立巴州隋開皇初歸/化木門二郡並廢屬巴州大業初州廢置清)¶
　　　　(化郡唐武德元年曰巴州天寳元年曰清化/郡蜀王氏孟氏因之今縣五  化城  難江)¶
　　　　(恩陽/通江)　(曽口/)¶
漢廣漢屬國都尉丁君碑¶
<pb:KR2n0024_WYG_018-8b>¶
　廣漢屬國都尉丁君碑威宗元嘉元年立丁君名魴¶
　字叔河其碑僅有數句成文如云耽樂術藝大雅少¶
　疇治易韓詩垂意春秋其仕則初為蜀都屬國都尉¶
　三載功成遷于廣漢立碑者十餘人嚴子修為之首¶
　(𨽻/釋)¶
漢巴郡太守張納功德敘¶
　其前題巴郡太守都亭侯張府君功德敘云君諱納¶
　字子郎渤海南皮人也又云丙子璽書封都亭侯碑¶
<pb:KR2n0024_WYG_018-9a>¶
　無卒𦵏年月其後頗敘述政績而繋以銘詩蓋巴郡¶
　太守德政碑爾(金石/録)¶
　巴郡大守都亭侯張府君功德敘靈帝中平五年立¶
　今在巴州張君名納渤海人碑云立姓定氏應天文¶
　像蓋謂二十八舎有張宿其不經與栁敏碑同此碑¶
　乃掾屬李元等為之碑隂各書曹掾之職而不稱故¶
　吏則是張君在郡之日所立(𨽻/釋)¶
漢張納碑隂¶
<pb:KR2n0024_WYG_018-9b>¶
　張納碑隂題名七十有四人從事及丞則書其字主¶
　簿掾史並書名蓋一郡之吏也(𨽻/釋)¶
　益州從事宕渠李元次公等七十四人題名末行云¶
　中平五年三月上旬書君升台祚承天百福子孫千¶
　億(復齋/碑録)¶
唐龍興寺頌¶
　唐崔璟撰王幼成書開元十五年立(諸道石/刻録)¶
唐救苦觀世音像銘¶
<pb:KR2n0024_WYG_018-10a>¶
　乾元二年正月(諸道石/刻録)¶
唐立巴郡太守嚴顔廟碑¶
　唐韋曽撰無書人姓名貞元二十年(諸道石/刻録)¶
唐羊士諤遊西龕詩¶
　元和六年并題石壁寒食遊眺二詩(復齋/碑録)¶
唐刺史喬公郡齋詩¶
　長慶元年七月(諸道石/刻録)¶
唐重修嚴顔神廟碑¶
<pb:KR2n0024_WYG_018-10b>¶
　唐馮澥撰蒲君宰正書天復五年十月十五日立(復/齋)¶
　(碑/録)¶
唐光福寺楠木歌¶
　唐嚴武史俊作(訪碑/録)¶
唐古楠行¶
　唐鮮于詵作(諸道石/刻録)¶
唐嚴武題龍日寺西龕石壁詩¶
　行書無姓名(金石/録)¶
<pb:KR2n0024_WYG_018-11a>¶
唐㕁昻光福寺詩¶
　行書無姓名(金石/録)¶
唐河東薛公布政録¶
　唐裴寘辭纂述王勛書(諸道石/刻録)¶
唐南角山記¶
　唐刺史楊師謀撰在集州即難江縣地唐武德四年¶
　立集州皇朝熈寧五年州廢來屬¶
　　　文州¶
<pb:KR2n0024_WYG_018-11b>¶
　　　　(春秋戰國及秦屬氐羗地漢屬廣漢郡晉秦/始中立隂平郡西魏立文州及盧化郡後周)¶
　　　　(因之隋開皇初郡廢大業初州廢屬武都郡/義寧二年立隂平郡唐武德元年曰文州天)¶
　　　　(寳元年曰隂平郡蜀王氏/孟氏因之今縣一  曲水)¶
唐&KR0146;㲙驛記¶
　正書書撰人姓名缺碑漫滅正書額四字全天寳四¶
　年立(復齋/碑録)¶
　¶
　寳刻叢編卷十八¶
